{"title": ["ইয়াবাসহ মা-ছেলে গ্রেপ্তার"], "date": [" 23 Feb 2020 08:26 PM BdST"], "content": ["চট্টগ্রামের লালখান বাজার মতিঝর্ণা এলাকায় অভিযান চালিয়ে দেড় হাজার ইয়াবাসহ মা-ছেলেকে গ্রেপ্তার করেছে র‌্যাব।", "রোববার দুপুরে খুলশী থানাধীন মতিঝর্ণা\n৫ নম্বর গলির আবদুল মালেক মিয়ার ঘরে অভিযান চালিয়ে দুইজনকে গ্রেপ্তার করা হয় বলে র‌্যাব-৭\nএর সহকারী পুলিশ সুপার মাহমুদুল হাসান মামুন স্বাক্ষরিত সংবাদ বিজ্ঞপ্তিতে জানানো হয়।\n", "গ্রেপ্তার দুইজন হলেন- হোসনেয়ারা\nবেগম (৪৫) ও তার ছেলে মো. সুমন (২০)। দুইজনই মতিঝর্ণা এলাকার বাসিন্দা । তাদের কাছ\nথেকে ইয়াবা ছাড়াও বিপুল পরিমাণ গাঁজা এবং মাদক বিক্রির পাঁচ লাখ ৬৬হাজার ৯৬০ টাকা উদ্ধার\nকরা হয় বলেও র‌্যাব জানায়। ", "বিজ্ঞপ্তিতে বলা হয়, মাদক কেনা বেচা\nহচ্ছে এমন সংবাদের ভিত্তিতে মতিঝর্ণা এলাকায় অভিযান চালিয়ে দুইজনকে গ্রেপ্তার করা হয়\nএবং তাদের শয়নঘরে তল্লাশি করে ইয়াবা, গাজা ও মাদক বিক্রির টাকা পাওয়া যায়। ", "র‌্যাব জানায়, গ্রেপ্তার দুইজনই সীমান্তবর্তী\nএলাকা থেকে চট্টগ্রাম শহরের বিভিন্ন এরাকায় মাদক বিক্রির কাজ করে আসছে। গ্রেপ্তার নারীর\nবিরুদ্ধে পাঁচটি এবং তার ছেলের বিরুদ্ধে তিনটি মামলা রয়েছে।"]}