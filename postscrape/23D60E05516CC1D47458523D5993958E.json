{"title": ["জুরিখের বাংলা স্কুলে একুশে পালন"], "date": [" 22 Feb 2020 10:05 PM BdST"], "content": ["অন্যান্যবারের মতো সুইজারল্যান্ডের জুরিখে বাংলা স্কুল প্রাঙ্গণে ভিন্ন ধরনের আয়োজনের মধ্য দিয়ে একুশ পালন হয়েছে।", "স্থানীয় সময় শুক্রবার স্কুল প্রাঙ্গণে\nঅস্থায়ী শহীদ মিনারে ফুল দিয়ে শ্রদ্ধা নিবেদনসহ বিভিন্ন কর্মসূচি পালনের সময় প্রবাসী\nবাংলাদেশিদের সাথে ভিনদেশিরাও ছিলেন।", "এসময় ১৪টি দেশের লোকজন তাদের নিজ নিজ\nভাষায় শহীর মিনার চত্বরে একুশের কবিতা আবৃত্তি করেন।", "১৪ টি দেশের ভাষাভাষিদের মধ্যে ছিলেন-\nজার্মান, সুইস জার্মান, রাশিয়া, বুলগেরিয়া, রোমানিয়া, চেকোশ্লোভাকিয়া, তুর্কি, মালদাভিয়া,ইংলিশ,\nফ্রান্স, ইতালী, স্পানিস এবং হিন্দি।", "শ্রী চিন্ময় সেন্টারের বন্ধুরাসহ ভিনদেশিদের\nহাতে ছিল দেশিয় বাদ্যযন্ত্র এবং কণ্ঠে ছিল একুশের গানসহ একাধিক দেশাত্ববোধক গান। ", "\n", " ", "অমর একুশের গানটির সুরকার আলতাফ মাহমুদের\nকন্যা শাওন মাহামুদ এ সময়ে ভিডিও কনফারেন্সের মাধ্যমে উপস্থিত সবাইকে ধন্যবাদ জানান।", "স্থানীয় কমিউনিটি নেতাদের মধ্যে মাহাবুবুর\nরহমান, স্বপন হাওলাদার, অমি রহমান পিয়াল, জাকির হোসেন, সজল বনিক, রোমানা হীরা এবং মামুনুল\nদীন বক্তব্য দেন। ", "এসময়ে তারা প্রবাসে দিনটি সর্বস্তরে\nপৌঁছে দেওয়ার লক্ষ্যে প্রবাসী প্রজন্মের অভিভাবকদের সন্তানদের বাংলা শেখার তাগিদ দেন।"]}