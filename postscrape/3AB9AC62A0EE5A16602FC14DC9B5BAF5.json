{"title": ["লম্বা সময়ের জন্যে মাঠের বাইরে বার্সেলোনার রবের্তো"], "date": [" 23 Feb 2020 10:16 PM BdST"], "content": ["মাংসপেশির চোটে তিন থেকে চার সপ্তাহের জন্য মাঠের বাইরে ছিটকে গেছেন বার্সেলোনার স্প্যানিশ মিডফিল্ডার সের্হি রবের্তো।", "এক বিবৃতিতে রোববার এই খবর নিশ্চিত করে কাতালান ক্লাবটি। ডান পায়ের মাংসপেশিতে চোট পেয়েছেন অভিজ্ঞ এই ফুটবলার।", "আগামী মঙ্গলবার চ্যাম্পিয়ন্স লিগের শেষ ষোলোর প্রথম লেগে নাপোলির মাঠে খেলবে স্প্যানিশ চ্যাম্পিয়নরা। রবের্তো ছাড়াও চোটের কারণে দলে নেই লম্বা সময়ের জন্য ছিটকে যাওয়া দুই ফরোয়ার্ড লুইস সুয়ারেস ও উসমান দেম্বেলে। বার্সেলোনা ‘বি’ দলের ছয় জনকে স্কোয়াডে রেখেছেন কোচ কিকে সেতিয়েন।"]}