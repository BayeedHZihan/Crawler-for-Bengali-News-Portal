{"title": ["মেইকআপ ঠিক রাখার সাধারণ পন্থা"], "date": [" 23 Feb 2020 05:37 PM BdST"], "content": ["মেইকআপ নষ্ট হয়ে যেতে পারে এমন কাজগুলো এড়িয়ে চললে এই সমস্যা থেকে রক্ষা পাওয়া যায়।", "সাজসজ্জা-বিষয়ক একটি ওয়েবসাইটে প্রকাশিত\nপ্রতিবেদন থেকে মেইকআপ নষ্ট হওয়ার কারণ সম্পর্কে জানানো হল।", " সুন্দর নিখুঁত মেইকআপ করে সানগ্লাস পরে বাইরে গেলে, সানগ্লাসের\nচাপে নাকের ওপরের মেইকআপ উঠে যেতে পারে। এই সমস্যা তাৎক্ষণিকভাবে সমাধান করার উপায়\nরয়েছে। ", "এমনটা সাধারণত মেইকআপের ভারী ভিত্তির\nকারণে হয়ে থাকে। তাই বিশেষজ্ঞরা মেইকআপের বেইজ যতটা সম্ভব হালকা করার পরামর্শ দেন।\nহালকা মেইকআপ করার পরে মুখের লালচেভাব খুব একটা চোখে পড়ে না। তবে মেইকআপ উঠে গিয়ে ত্বকের\nরং ফুটে ওঠাটা আসলেই বেশ বিরক্তিকর। আর এমন হয়ে থাকে মুখে খুব বেশি মেইকআপ ব্যবহারের\nফলে।", " ম্যাট লিপস্টিক অনেকেই পছন্দ করেন। ঠোঁটে যতই লিপ বাম বা তেল\nব্যবহার করা হোক না কেনো কয়েক ঘণ্টা পরে ঠোঁট সাধারণভাবেই ফেটে যায়। ঠোঁট শুষ্ক হয়ে\nথাকলে ম্যাট তরল লিপস্টিকের বদলে পেন্সিল লিপ্সটিক ব্যবহার করুন। কারণ এতে তরল লিপস্টিকের\nচেয়ে বেশি পরিমাণে ‘ওয়াক্স’ ও তেল থাকে।", " বলিরেখা ঢাকতে কন্সিলার ব্যবহার ভালো উপায়। তবে এর কার্যকারিতা নির্ভর করে\nমূলত এর সঠিক পরিমাণ ও সঠিক স্থানে ব্যবহারের ওপর। প্রয়োজন মতো কন্সিলার ব্যবহার করে\nতার ওপরে ট্রান্সলুসেন্ট পাউডার ব্যবহার করা হলে মেইকআপ স্থায়ী হবে।", " ফাউন্ডেশন দিয়ে বেইজ তৈরি করার পরে তা পাউডার দিয়ে সেট করে নিতে\nহয়। সেট করা না হলে তা উঠে যায় আর সেট করা হলে তা শুষ্ক হয়ে যায়। এই সমস্যা থেকে বাঁচতে\nমেইকআপ ব্যবহারের আগে প্রাইমার ব্যবহার করুন। \nপ্রাইমার ত্বক ও মেইকআপের মাঝে দেয়ালের সৃষ্টি করে। ফলে ত্বক মেইকআপ শুষে নিতে\nপারেনা। প্রয়োজন অনুযায়ী পাউডার ব্যবহার করুন অথবা আর্দ্রতা রক্ষাকারী সেটিং স্প্রে\nব্যবহার করুন।  ", " নাক বা অন্যান্য স্থানের মেইকআপ উঠে যাওয়ার সমস্যা দেখা\nদিতে পারে। সেক্ষেত্রে সামান্য মেইকআপ গোলাকারভাবে মেখে নিন। এতে মেইকআপ খসে পড়া রোধ\nহবে। এছাড়া, নিচের দিকে টেনে টেনে মেইকআপ করলে শুষ্ক ত্বক বের হয়ে আসার সম্ভাবনা থাকে।"]}