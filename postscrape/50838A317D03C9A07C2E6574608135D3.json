{"title": ["রেসিপি: বালিলাহ"], "date": [" 23 Feb 2020 11:27 AM BdST"], "content": ["আরবীয় স্ট্রিট ফুড বালিলাহ তৈরি করুন রন্ধনশিল্পী তাসনুভা মাহমুদ নওরিনের রেসিপিতে।", "কম ক্যালরির\nস্বাস্থ্যকর মজার এই খাবার বিটরুট ও শসা দিয়ে ভিনিগার, গোলমরিচ ও জিরা গুঁড়া দিয়ে মিশিয়ে\nবিকাল, দুপুর কিংবা রাতে খাওয়া যাবে।", " কাবলি ছোলা ১ কাপ। বিটরুট দুএকটি। শসা\n১টি। লবণ স্বাদ মতো। গোলমরিচের গুঁড়া ১ চা-চামচ বা স্বাদ মতো। জিরা-গুঁড়া ১ চা-চামচ\nবা স্বাদ মতো। ভিনিগার দুতিন টেবিল-চামচ।", " ছোলা লবণ দিয়ে ভালো মতো সিদ্ধ করে নিন।\nছোলার সিদ্ধ পানি রেখে দিতে হবে। ", "বিটরুট পানিতে\nসিদ্ধ করে নিন। এর সিদ্ধ লাল গরম পানিটা আলাদা করে রাখুন।", "এবার এই লাল\nগরম পানিতে একে একে লবণ, গোলমরিচ ও জিরা গুঁড়া, ভিনিগার, কুচি করা শসা, কুচি করা সিদ্ধ\nবিটরুট দিয়ে সব মিশিয়ে নিজের স্বাদ মতো সব ঠিক করে নিন। ", "বাটিতে সিদ্ধ\nছোলা সামান্য পানিসহ নিয়ে তার ওপর বিটরুটের মিশ্রিত লাল পানি ছড়িয়ে দিয়ে গরম গরম পরিবেশন\nকরুন।", " ", "\n ", " ", "\n ", " ", "\n"]}