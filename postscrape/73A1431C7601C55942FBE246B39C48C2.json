{"title": ["মেয়েদের লিগে এবার ১২ গোলের উৎসব নাসরিন অ্যাকাডেমির"], "date": [" 23 Feb 2020 06:31 PM BdST"], "content": ["মেয়েদের লিগের উদ্বোধনী ম্যাচে ১২ গোলের উৎসব করেছিল বসুন্ধরা কিংস। এবার করল নাসরিন স্পোর্টস অ্যাকাডেমি। লিগের দ্বিতীয় দিনে বড় জয় পেয়েছে জামালপুর কাচারিপাড়া একাদশও।", "কমলাপুরের বীরশ্রেষ্ঠ শহীদ সিপাহী মোস্তফা কামাল স্টেডিয়ামে রোববার স্পার্তান এমকে গ্যালাক্টিকো সিলেট এফসিকে ১২-০ গোলে উড়িয়ে দেয় নাসরিন অ্যাকাডেমি।", "নাসরিন অ্যাকাডেমির হয়ে আকলিমা খাতুন ৪টি, স্বপ্না ৩টি, উন্নতি খাতুন ও নৌসান ২টি করে গোল করেন। অন্য গোলদাতা সোহাগী।", "প্রথমার্ধে পাঁচ গোল করে ম্যাচের নিয়ন্ত্রণ নেওয়া নাসরিন অ্যাকাডেমি দ্বিতীয়ার্ধে আরও সাত গোল করে।", "দিনের অন্য ম্যাচে কুমিল্লা ইউনাইটেডকে ৬-১ গোলে হারায় জামালপুর একাদশ। দলের হয়ে জান্নাত ইসলাম রুমি হ্যাটট্রিক করেন। কুর্সিয়া জান্নাত ২টি ও তানিয়া এক গোল দেন। কুমিল্লার একমাত্র গোলদাতা আশামনি।"]}