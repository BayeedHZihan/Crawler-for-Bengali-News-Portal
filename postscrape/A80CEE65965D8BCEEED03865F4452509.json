{"title": ["জয়ের অপেক্ষা বাড়ল মুক্তিযোদ্ধা সংসদের"], "date": [" 23 Feb 2020 08:48 PM BdST"], "content": ["হার দিয়ে প্রিমিয়ার লিগ শুরু করা মুক্তিযোদ্ধা সংসদের জয়ের অপেক্ষা বাড়ল। দুই দফা এগিয়ে গিয়েও আরামবাগ ক্রীড়া সংঘের বিপক্ষে পয়েন্ট ভাগাভাগি করেছে তারা।", "বঙ্গবন্ধু জাতীয় স্টেডিয়ামে রোববার দুই দলের ম্যাচটি ২-২ সমতায় শেষ হয়। তিন ম্যাচে একটি করে জয়, হার ও ড্রয়ে ৪ পয়েন্ট আরামবাগের। এ ড্রয়ে পয়েন্টের খাতা খুলল মুক্তিযোদ্ধা সংসদ।", "দ্বাদশ মিনিটে এলিটা বেঞ্জামিন জুনিয়রের আত্মঘাতী গোলে এগিয়ে যায় শেখ জামাল ধানমন্ডি ক্লাবের কাছে হেরে লিগ শুরু করা মুক্তিযোদ্ধা সংসদ।", "দ্বিতীয়ার্ধের শুরুতে সমতায় ফেরে আগের ম্যাচে চট্টগ্রাম আবাহনীকে হারিয়ে আসা আরামবাগ। ডান দিক থেকে মোহাম্মদ সালাউদ্দিনের ক্রসে এলিটা কিংসলের নিচু হেড জাল খুঁজে নেয়।", "\n", " ", "৮৯তম মিনিটে ডি বক্সের একটু বাইরে থেকে বুলেট গতির ফ্রি কিকে সমতা ফেরান এলিটা কিংসলে।", "দিনের অন্য ম্যাচে ময়মনসিংহের রফিক উদ্দিন ভূইয়া স্টেডিয়ামে দুই গোলে পিছিয়ে পড়ে সাইফ স্পোর্টিংয়ের সঙ্গে ২-২ ড্র করে চট্টগ্রাম আবাহনী।"]}